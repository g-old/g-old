---
component: ContentPage
---
### **_La seguente lista non è completa e verrà aggiornata anche in base alle richieste degli utenti._**
### B

### Bacheca
Nella bacheca vengono segnalate tutte le attività della piattaforma, per quanto riguarda le proposte e i sondaggi della parte generale e le attività dei gruppi di lavoro ai quali l’utente è iscritto.

### C

### Commento
Un commento è in generale un contributo scritto da parte di un utente della piattaforma, strumento  fondamentale di tutti i social network. Sulla piattaforma GOLD i commenti hanno volutamente delle caratteristiche particolari. Prima di tutto bisogna distinguere tra **_dichiarazioni e contributi_** ad una discussione. Le dichiarazioni vengono depositate dall’utente al momento della votazione di una proposta, nel corso di un sondaggio o al momento della richiesta di votazione su una proposta, per  spiegare e motivare il voto espresso.

_Particolarità delle dichiarazioni:_
* È possibile depositare una dichiarazione solo se si esprime anche un voto.
* La dichiarazione è legata al voto e visualizzata in maniera  diversa se collegata a un voto favorevole (riga verde, lato sinistro) o voto contrario (riga rossa, lato destro).
* Ogni utente ha a disposizione una sola dichiarazione.
* È possibile modificare la propria dichiarazione in qualsiasi momento fino alla chiusura della votazione.
* È possibile apporre un LIKE alle dichiarazioni di altri utenti.
* È possibile segnalare una dichiarazione offensiva o lesiva delle regole della piattaforma.
 
_Particolarità dei contributi alle discussioni:_
* Non è previsto un limite al numero di commenti o contributi alle discussioni.
* I commenti non vengono visualizzati in modo cronologico, ma in base al numero di reazioni o risposte ricevute. In alto si trovano i commenti con maggior numero di risposte.
* Le risposte ai commenti vengono visualizzate cronologicamente.

### Consiglio
Il Consiglio è costituito da tutti i portavoce eletti in Provincia di Bolzano, sia a livello comunale che provinciale, dai coordinatori dei gruppi di lavoro e dal coordinatore del consiglio.

### F
### Followees
Ogni utente ha la possibilità di scegliere fino a cinque altri utenti da seguire, attraverso apposita sezione contenuta nel proprio profilo (**_-> Profilo utente_**). Le attività svolte dalle persone scelte come followees (voti, commenti, dichiarazioni di voto) verranno segnalate all'utente tramite notifiche nella bacheca. In fase di votazione sarà visibile automaticamente il voto espresso dai propri followees.

### G

### GOLD (Government by OnLine Democracy)
Seguendo questo [link](https://drive.google.com/file/d/1hcFer8ulwVD_BIptIQ340EXIsJ9UnEef/view?usp=sharing) troverai una spiegazione molto sintetica del modello GOLD, un modello per implementare la democrazia diretta attraverso una rete sociale su internet dotata di strumenti sviluppati appositamente per la discussione e la votazione di proposte riguardante qualsiasi aspetto della società civile.

### Gruppi di lavoro (gdl)
Sulla piattaforma possono essere attivati gruppi di lavoro dedicati a temi diversi. Attualmente sono previsti i seguenti gruppi di lavoro: **sociale e sanità, formazione e cultura, mobilità e trasporti, urbanistica, ambiente, economia, eventi e accoglienza. Ogni utente è obbligato ad iscriversi ad almeno un gruppo di lavoro**. Nei gdl sono possibili le seguenti attività: discussioni su vari argomenti e votazioni delle proposte elaborate. La partecipazione ai lavori dei gdl permetterà agli utenti di primo livello (viewer) di acquisire il diritto di voto cioè di diventare utenti di secondo livello. I coordinatori dei gruppi di lavoro hanno la facoltà di dare e togliere il diritto di voto agli utenti.

### P

### Profili
Per gli utenti della piattaforma sono previsti i seguenti profili
* **_Ospite (guest)_**: vede la pagina di iscrizione e la sezione informazioni
* **_Utente di primo livello (viewer)_**: può leggere tutto e partecipare ai sondaggi
* **_Utente di secondo livello (voter)_**: può leggere, commentare e votare.
* **_Moderatore (moderator)_**: è un voter con il diritto aggiuntivo di poter eliminare commenti segnalati come offensivi o non rispettosi delle regole della piattaforma,
* **_Relatore (relator)_**: può pubblicare proposte e sondaggi, indire delle votazioni e avviare delle discussioni.
* **_Coordinatore di gruppo di lavoro (teamleader)_**: è relatore nel gruppo di lavoro da lui coordinato e può modificare il profilo degli utenti iscritti al proprio gruppo da viewer a voter e viceversa.
* **_Coordinatore del consiglio_**: è relatore nel consiglio e in tutti gli altri gruppi di lavoro.

### Profilo utente
L'utente può accedere al proprio profilo cliccando sulla foto che appare in alto a sinistra nella barra di navigazione.

### Proposte
Una proposta viene elaborata (discussa e votata) da un gruppo di lavoro o dal consiglio. Le proposte provenienti dai gruppi di lavoro vengono prima vagliate dal consiglio e successivamente  pubblicate sulla piattaforma. Le proposte del Consiglio invece vengono pubblicate appena approvate. Entro il limite di tempo indicato nella proposta tutti gli utenti di secondo livello (voters) possono richiedere una votazione (**_-> richiesta di votazione_**) sulla proposta.

### R

### Richiesta di votazione
Su ogni proposta pubblicata sulla piattaforma, sarà possibile richiedere, entro un determinato limite temporale, generalmente 3 giorni, una votazione da parte degli utenti di secondo livello (voters) della piattaforma.
La richiesta viene fatta tramite apposito pulsante (tre mani alzate). Se le richieste di votazione superano la soglia del 25% degli aventi diritto al voto, verrà effettuata a breve termine una votazione della proposta, altrimenti la proposta si trasformerà automaticamente in una decisione effettiva.

### S

### Sondaggi

I sondaggi sono **aperti a tutti gli utenti** e hanno principalmente due scopi:
* raccogliere indicazioni importanti da parte della base prima di formulazione di una proposta;
* coinvolgere da subito anche gli utenti che non hanno ancora raggiunto il livello di “voters” (utente di secondo livello, **_-> Profili_**).

### U

### Utenti
Gli utenti sono tutti gli iscritti alla piattaforma. Si possono iscrivere tutti gli attivisti, simpatizzanti e interessati al Movimento 5 Stelle della provincia di Bolzano. All’interno della piattaforma gli utenti possono avere ruoli diversi. (**_-> Profili_**).

### V

### Votazioni

**_Caratteristiche delle votazioni:_**
* Alle votazioni di proposte possono partecipare solo gli utenti di secondo livello (voters, **_-> Profili_**).
* Ai sondaggi possono partecipare tutti gli utenti.
* Tutte le votazioni sulla piattaforma sono palesi, cioè é possibile vedere l’identità dei votanti e il voto espresso dagli stessi sia durante la votazione (generalmente 3 giorni) che dopo la votazione. I votanti si possono vedere cliccando sulla barra che visualizza l’esito istantaneo della votazione. Sotto la barra invece è sempre visibile il voto dei followees (**_-> followees_**).
* È possibile esprimere solo un voto favorevole oppure contrario. Non è prevista l’astensione, perché ritenuta equivalente alla non partecipazione al voto.
* È possibile cambiare voto e relativa dichiarazione, fino alla chiusura della votazione.
* Sotto la barra che visualizza l’esito della votazione è visibile il voto espresso dai followees (**_-> followees_**).



